<?xml version="1.0" encoding="utf-8"?>
<search> 
  
  
    
    <entry>
      <title>道德经还原版1.0（二）</title>
      <link href="/2024/08/17/%E9%81%93%E5%BE%B7%E7%BB%8F%E8%BF%98%E5%8E%9F%E7%89%881-0%EF%BC%88%E4%BA%8C%EF%BC%89/"/>
      <url>/2024/08/17/%E9%81%93%E5%BE%B7%E7%BB%8F%E8%BF%98%E5%8E%9F%E7%89%881-0%EF%BC%88%E4%BA%8C%EF%BC%89/</url>
      
        <content type="html"><![CDATA[<h3 id="第二十八章"><a href="#第二十八章" class="headerlink" title="第二十八章"></a>第二十八章</h3><p>  知其雄 守其雌 为天下奚<br>  为天下奚 恒德不离 恒德不离 复归于婴儿<br>  知其荣 守其辱 为天下式<br>  为天下式 恒德乃足 恒德乃足 复归于朴<br>  知其白 守其黑 为天下式<br>  为天下式 恒德不忒 恒德不忒 复归于无极<br>  朴散则为器 圣人用之则为官长 夫大制无割  </p><h3 id="第二十九章"><a href="#第二十九章" class="headerlink" title="第二十九章"></a>第二十九章</h3><p>  将欲取天下而为之 吾见其弗得已<br>  夫天下 神器也 非可为者也<br>  为者败之 执者失之<br>  物或行或随 或嘘或吹 或强或羸 或陪或隳 是以圣人去甚 去太 去奢  </p><h3 id="第三十章"><a href="#第三十章" class="headerlink" title="第三十章"></a>第三十章</h3><p>  以道佐人主 不以兵强于天下 其事好还<br>  师之所居 楚棘生之 善者果而已矣 不以取强焉<br>  果而勿娇 果而勿矜 果而勿伐 果而不得已 居是 谓果而不强<br>  物壮则老 谓之不道 不道蚤已  </p><h3 id="第三十一章"><a href="#第三十一章" class="headerlink" title="第三十一章"></a>第三十一章</h3><p>  夫兵者 不祥之器也 物或恶之 故有欲者弗居<br>  君子居则贵左 用兵则贵右 故兵者 非君子之器也<br>  兵者 不祥之器也 不得已而用之<br>  铦袭为上 勿美也 若美之 是乐杀人也<br>  夫乐杀人 不可以得志于天下矣 是以吉事上左 丧事上右 是以偏将军居左 上将  军居右 言以丧礼居之也<br>  杀人众 以悲哀泣之 战胜 以丧礼处之  </p><h3 id="第三十二章"><a href="#第三十二章" class="headerlink" title="第三十二章"></a>第三十二章</h3><p>  道恒无名 朴虽小 而天下弗敢臣 侯王若能守之 万物将自宾 天地相合 以俞甘露 民莫之令 而自均焉<br>  始制有名 名亦既有 夫亦将知止 知止所以不殆<br>  俾道之在天下也 猷小谷之于江海也  </p><h3 id="第三十三章"><a href="#第三十三章" class="headerlink" title="第三十三章"></a>第三十三章</h3><p>  知人者 知也 自知者 明也 胜人者 有力也 自胜者 强也 知足者 富也 强行者 有志也 不失其所者 久也<br>  死而不忘者 寿也  </p><h3 id="第三十四章"><a href="#第三十四章" class="headerlink" title="第三十四章"></a>第三十四章</h3><p>  道泛兮 其可左右也 成功遂事而弗名有也<br>  万物归焉而弗为主 则恒无欲也 可名于小<br>  万物归焉而弗为主 可名于大<br>  是以圣人之能成大也 以其不为大也 故能成大  </p><h3 id="第三十五章"><a href="#第三十五章" class="headerlink" title="第三十五章"></a>第三十五章</h3><p>  执大象 天下往 往而不害 安平泰 乐与饵 过格止 故道之出言 曰 淡呵 其无味也 视之 不足见也 听之<br>  不足闻也 用之 不可既也  </p><h3 id="第三十六章"><a href="#第三十六章" class="headerlink" title="第三十六章"></a>第三十六章</h3><p>  将欲拾之 必古张之 将欲弱之 必古强之 将欲去之 必古兴之 将欲夺之 必古与之 是谓微明<br>  柔弱胜刚强 鱼不脱于渊 邦利器不可以示人  </p><h3 id="第三十七章"><a href="#第三十七章" class="headerlink" title="第三十七章"></a>第三十七章</h3><p>  道亘无名 侯王若能守之 万物将自化<br>  化而欲作 吾将阗之以无名之朴 夫将不欲 不欲以静 天地将自正  </p><h3 id="第三十八章"><a href="#第三十八章" class="headerlink" title="第三十八章"></a>第三十八章</h3><p>  上德不德 是以有德 下德不失德 是以无德<br>  上德无为 而无以为也 下德为之 而有以为<br>  上仁为之 而无以为也 上义为之 而有以为也<br>  上礼为之 而莫之应也 则攘臂而扔之<br>  故失道而后德 失德而后仁 失仁而后义 失义而后礼<br>  夫礼者 忠信之薄也 而乱之首也<br>  前识者 道之华也 而愚之首也<br>  是以大丈夫居其厚而不居其薄 居其实而不居其华 故去彼而取此  </p><h3 id="第三十九章"><a href="#第三十九章" class="headerlink" title="第三十九章"></a>第三十九章</h3><p>  昔之得一者 天得一以清 地得一以宁 神得一以灵 谷得一以盈 万物得一以生 侯得一以为天下正?<br>  其致之也 谓天毋已清 将恐裂 谓地毋已宁 将恐废 谓神毋已灵 将恐歇 谓谷毋已盈 将恐竭 谓万物毋已<br>  生 将恐灭 谓侯王毋已贵以高 将恐蹶<br>  故 必贵而以贱为本 必高矣而以下为基 夫是以 侯王自谓孤寡不谷此其贱之本与 非也?<br>  故致数与无与 是故不欲禄禄若玉 珞珞若石  </p><h3 id="第四十章"><a href="#第四十章" class="headerlink" title="第四十章"></a>第四十章</h3><p>  上士闻道 堇能行之 中士闻道 若存若亡 下士闻道 大笑之<br>  弗笑不足以为道 是以建言有之曰 明道如费 进道如退 夷道如类 上德如谷 大白如辱 广德如不足 建德如偷 质真如渝 大方无隅 大器晚成 大音希声 天象无刑 道褒无名 夫唯道? 善始且善成  </p><h3 id="第四十一章"><a href="#第四十一章" class="headerlink" title="第四十一章"></a>第四十一章</h3><p>  反也者 道之动也 弱也者 道之用也 天下之物生于有 有生于无  </p><h3 id="第四十二章"><a href="#第四十二章" class="headerlink" title="第四十二章"></a>第四十二章</h3><p>  道生一 一生二 二生三 三生万物<br>  万物负阴而抱阳 中气以为和 天下之所恶 唯孤 寡 不谷 而王公以自名也<br>  物或损之而益 益之而损 故人之所教 亦议而教人<br>  故强梁者不得死 我将以为学父  </p><h3 id="第四十三章"><a href="#第四十三章" class="headerlink" title="第四十三章"></a>第四十三章</h3><p>  天下之至柔 驰骋于天下之至坚 无有入于无间 吾是以知无为之有益也<br>  不言之教 无为之益 天下希能及之矣  </p><h3 id="第四十四章"><a href="#第四十四章" class="headerlink" title="第四十四章"></a>第四十四章</h3><p>  名与身孰亲 身与货孰多 得与亡孰病<br>  甚爱必大费 多藏必厚亡 故知足不辱 知止不殆 可以长久  </p><h3 id="第四十五章"><a href="#第四十五章" class="headerlink" title="第四十五章"></a>第四十五章</h3><p>  大成若缺 其用不弊 大盈若冲 其用不穷 大直如诎 大巧如拙 大辩如讷 躁胜寒 靓胜炅 请静可以为天下正  </p><h3 id="第四十六章"><a href="#第四十六章" class="headerlink" title="第四十六章"></a>第四十六章</h3><p>  天下有道 却走马以粪 天下无道 戎马生于郊<br>  故大道废，焉有仁义。六亲不和，焉有孝慈。邦家昏乱，焉有正臣<br>  罪莫大于可欲 祸莫大于不知足 咎莫憯于欲得 故知足之足 恒足矣  </p><h3 id="第四十七章"><a href="#第四十七章" class="headerlink" title="第四十七章"></a>第四十七章</h3><p>  不出于户 以知天下 不窥于牖 以知天道 其出也弥远 其知也弥少<br>  是以圣人不行而知 不见而明 弗为而成  </p><h3 id="第四十八章"><a href="#第四十八章" class="headerlink" title="第四十八章"></a>第四十八章</h3><p>  为学者日益 为道者日损 损之有损 以至于无为 无为而无不为<br>  将欲取天下也 恒无事 及其有事也 又不足以取天下矣  </p><h3 id="第四十九章"><a href="#第四十九章" class="headerlink" title="第四十九章"></a>第四十九章</h3><p>  圣人恒无心 以百姓之心为心 善者善之 不善者亦善之 德善也 信者信之 不信者亦信之 德信也<br>  圣人之在天下 詥焉 为天下浑心 百姓皆属耳目焉 圣人皆孩之  </p><h3 id="第五十章"><a href="#第五十章" class="headerlink" title="第五十章"></a>第五十章</h3><p>  出生 入死 生之徒十有三 死之徒十有三 而人之生 动皆之死地之十有三 夫何故也 以其生生之厚也<br>  盖闻善执生者 陵行不遇兕虎 入军不被甲兵 兕无所揣其角 虎无所措其蚤 兵无所容其刃 夫何故也 以其无死地焉  </p><h3 id="第五十一章"><a href="#第五十一章" class="headerlink" title="第五十一章"></a>第五十一章</h3><p>  道生之 而德畜之 物刑之 而器成之 是以万物尊道而贵德<br>  道之尊 德之贵也 夫莫之爵而恒自然也<br>  道生之 畜之 长之 育之 亭之 毒之 养之 覆之 生而弗有也 为而弗恃也 长而弗宰也 此之谓玄德  </p><h3 id="第五十二章"><a href="#第五十二章" class="headerlink" title="第五十二章"></a>第五十二章</h3><p>  天下有始 以为天下母 既得其母 以知其子 既知其子 复守其母 没身不殆<br>  塞其兑 闭其门 终身不堇 启其兑 济其事 终身不棘<br>  见常曰明 守柔曰强 用其光 复归其明 毋遗身殃 是谓袭常  </p><h3 id="第五十三章"><a href="#第五十三章" class="headerlink" title="第五十三章"></a>第五十三章</h3><p>  使我介然有知也 行于大道 唯施是畏<br>  大道甚夷 人甚好解<br>  朝甚除 田甚芜 仓甚虚 服文采 带利剑 厌食而财货有余 是谓盗夸 盗夸 非道也  </p><h3 id="第五十四章"><a href="#第五十四章" class="headerlink" title="第五十四章"></a>第五十四章</h3><p>  善建者不拔 善抱者不脱 子孙以祭祀不绝<br>  修之身 其德乃真 修之家 其德有余 修之乡 其德乃长 修之国 其德乃夆 修之于天下 其德乃博<br>  以身观身 以家观家 以乡观乡 以邦观邦 以天下观天下 吾何以知天下然兹 以此  </p>]]></content>
      
      
      
        <tags>
            
            <tag> 道德经 </tag>
            
        </tags>
      
    </entry>
    
    
    
    <entry>
      <title>道德经还原版1-0（一)</title>
      <link href="/2024/08/15/%E9%81%93%E5%BE%B7%E7%BB%8F%E8%BF%98%E5%8E%9F%E7%89%881-0%EF%BC%88%E4%B8%80/"/>
      <url>/2024/08/15/%E9%81%93%E5%BE%B7%E7%BB%8F%E8%BF%98%E5%8E%9F%E7%89%881-0%EF%BC%88%E4%B8%80/</url>
      
        <content type="html"><![CDATA[<h3 id="第一章"><a href="#第一章" class="headerlink" title="第一章"></a>第一章</h3><p>  道可道也 非恒道也 名可名也 非恒名也<br>  无 名天地之始也 有 名万物之母也<br>  故 恒无 欲以观其眇也 恒有 欲以观其所徼也<br>  两者同出 异名同谓玄 之有玄 众眇之门   </p><h3 id="第二章"><a href="#第二章" class="headerlink" title="第二章"></a>第二章</h3><p>  天下皆知美之为美 恶已 皆知善之为善 斯不善矣<br>  有无之相生也 难易之相成也 长短之相形也 高下相盈也 音声之相和也，先后之相随 恒也<br>  是以圣人居无为之事 行不言之教 万物作而弗始也 为而弗恃也 成功而弗居也夫唯弗居 是以去<br>  故物或行或随 或炅或淬 或培或堕   </p><h3 id="第三章"><a href="#第三章" class="headerlink" title="第三章"></a>第三章</h3><p>  不上贤 使民不争 不贵难得之货 使民不为盗 不见可欲 使民不乱<br>  是以圣人之治也 虚其心 实其腹 弱其志 强其骨 恒使民无知无欲也<br>  使夫知不敢 弗为而已 则无不治矣  </p><h3 id="第四章"><a href="#第四章" class="headerlink" title="第四章"></a>第四章</h3><p>  道冲 而用之有弗盈也  渊兮 似万物之宗<br>  挫其锐 解其纷 和其光 同其尘 湛兮 似或存 吾不知其谁之子 象帝之先  </p><h3 id="第五章"><a href="#第五章" class="headerlink" title="第五章"></a>第五章</h3><p>  天地不仁 以万物为刍狗<br>  圣人不仁 以百姓为刍狗<br>  天地之间 其犹橐龠乎 虚而不屈 动而愈出 多闻数穷 不如守于中  </p><h3 id="第六章"><a href="#第六章" class="headerlink" title="第六章"></a>第六章</h3><p>  源神不死 是谓玄牝<br>  玄牝之门 是谓天地之根 绵绵呵 其若存 用之不堇   </p><h3 id="第七章"><a href="#第七章" class="headerlink" title="第七章"></a>第七章</h3><p>  天长 地久<br>  天地之所以能长且久者 以其不自生也 故能长生<br>  是以圣人后其身而身先 外其身而身存 不以其无私邪 故能成其私  </p><h3 id="第八章"><a href="#第八章" class="headerlink" title="第八章"></a>第八章</h3><p>  上善 治水<br>  水善 利万物而有静 居众人之所恶 故几于道矣<br>  居善地 心善渊 予善天 言善信 正善治 事善能 动善时 夫唯不争 故无尤  </p><h3 id="第九章"><a href="#第九章" class="headerlink" title="第九章"></a>第九章</h3><p>  持而盈之 不如其已 揣而锐之 不可长葆也 金玉盈室 莫之能守也 富贵而骄 自遗咎也 功遂身退    天之道也  </p><h3 id="第十章"><a href="#第十章" class="headerlink" title="第十章"></a>第十章</h3><p>  戴营魄抱一 能毋离乎<br>  槫气致柔 能婴儿乎<br>  修除玄监 能无疵乎<br>  爱民活国 能毋以知乎<br>  天门启阖 能为雌乎<br>  明白四达 能毋以知乎<br>  生之 畜之 生而弗有 长而弗宰 是谓玄德  </p><h3 id="第十一章"><a href="#第十一章" class="headerlink" title="第十一章"></a>第十一章</h3><p>  卅辐同一毂 当其无 有车之用也<br>  埏埴而为器 当其无 埴器之用也<br>  凿户牖 当其无 有室之用也<br>  故 有之以为利 无之以为用  </p><h3 id="第十二章"><a href="#第十二章" class="headerlink" title="第十二章"></a>第十二章</h3><p>  五色使人之目盲 五音使人之耳聋 五味使人之口爽 驰骋畋猎使人心发狂 难得之货使人之行方<br>  是以圣人之治也 为腹而不为目 故去彼而取此  </p><h3 id="第十三章"><a href="#第十三章" class="headerlink" title="第十三章"></a>第十三章</h3><p>  宠辱若惊 贵大患若身<br>  何谓宠辱若惊 宠之为下也 得之若惊 失之若惊 是谓宠辱若惊<br>  何谓贵大患若身 吾所以有大患者 为吾有身 及吾无身 有何患<br>  故贵为身以为天下 若可托天下 爱己身以为天下 女何以寄天下  </p><h3 id="第十四章"><a href="#第十四章" class="headerlink" title="第十四章"></a>第十四章</h3><p>  视之而弗见 名之曰微 听之而弗闻 名之曰希 捪之而弗得 名之曰夷 三者不可致诘 故混而为一<br>  一者 其上不谬 其下不惚 寻寻呵 不可名也 复归于无物 是谓无状之状 无物之象 是谓沕望 随而不见  其后 迎而不见其首 执固之道 以御今之有 以知固始 是谓道纪  </p><h3 id="第十五章"><a href="#第十五章" class="headerlink" title="第十五章"></a>第十五章</h3><p>  古之善为道者 微眇玄达 深不可志<br>  夫唯不可志 故强为之容 曰 与呵 其若冬涉水 犹呵 其若畏四邻 俨呵 其若客 涣呵 其若冰泽 沌呵 其若朴 湷呵 其若浊 旷呵 其若谷<br>  浊而静之徐清 安以动之 徐生 保此道者不欲盈 夫唯不欲盈 故能蔽而不成  </p><h3 id="第十六章"><a href="#第十六章" class="headerlink" title="第十六章"></a>第十六章</h3><p>  致虚 极也 守静 督也 万物旁作 吾以观其复也<br>  天物芸芸 各复归于其根 曰静 静 是谓复命<br>  复命 常也 知常 明也 不知常 妄 妄作 凶<br>  知常 容 容乃公 公乃王 王乃天 天乃道 道乃久 殁身不殆  </p><h3 id="第十七章"><a href="#第十七章" class="headerlink" title="第十七章"></a>第十七章</h3><p>  太上 下知有之 其次 亲誉之 其次 畏之 其下 侮之<br>  信不足 案有不信 猷呵 其贵言也 功成事遂 而百姓皆谓我自然  </p><h3 id="第十八章"><a href="#第十八章" class="headerlink" title="第十八章"></a>第十八章</h3><p>  故大道废 案有仁义 知慧出 案有大伪 六亲不和 案有孝慈 邦家昏乱 案有贞臣  </p><h3 id="第十九章"><a href="#第十九章" class="headerlink" title="第十九章"></a>第十九章</h3><p>  绝圣弃知 民利百倍 绝仁弃义 民复孝慈 绝巧弃利 盗贼无有<br>  此三言也 以为文未足 故令之有所属 见素抱朴 少思寡欲 绝学无忧  </p><h3 id="第二十章"><a href="#第二十章" class="headerlink" title="第二十章"></a>第二十章</h3><p>  唯与诃 其相去几何 美与恶 其相去何若 人之所畏 亦不可以不畏人<br>  望呵 其未央才 众人熙熙 若享于太牢 而春登台 我泊焉未佻 若婴儿之未咳<br>  累呵 如无所归 众人皆有余 我独遗 我愚人之心也 惷惷呵 鬻人察察 我独闵闵呵<br>  忽呵 其若海 望呵 其若无所止 众人皆有以 我独顽以鄙 吾欲独异于人 而贵食母<br>  孰知其极 其无正也 正覆为奇 善覆为妖 人之迷 其日固久矣。  </p><h3 id="第二十一章"><a href="#第二十一章" class="headerlink" title="第二十一章"></a>第二十一章</h3><p>  孔德之容 唯道是从<br>  道之物 唯望唯惚 惚呵 望呵 中有象呵 望呵 惚呵 中有物呵 幽呵 冥呵 中有请呵<br>  其请甚真 其中有信 自今及古 其名不去 以顺众父 吾何以知众父之然 以此  </p><h3 id="第二十二章"><a href="#第二十二章" class="headerlink" title="第二十二章"></a>第二十二章</h3><p>  炊者不立 自视者不章 自见者不明 自伐者无功 自矜者不长 其在道也 曰 余食赘行 物或恶之 故有欲者弗居  </p><h3 id="第二十三章"><a href="#第二十三章" class="headerlink" title="第二十三章"></a>第二十三章</h3><p>  曲则全 枉则直 洼则盈 敝则新 少则得 多则惑<br>  是以圣人执一以为天下式 不自视故章 不自现故明 不自伐故有功 弗矜故能长 夫唯不争 故莫能    与之争<br>  古之所谓曲则全者 几语才 诚全归之  </p><h3 id="第二十四章"><a href="#第二十四章" class="headerlink" title="第二十四章"></a>第二十四章</h3><p>  希言自然 飘风不冬朝 暴雨不终日 孰为此 天地而弗能久 而况于人乎<br>  故从事于道者同于道 德者同于德 失者同于失<br>  同于德者 道亦德之 同于失者 道亦失之  </p><h3 id="第二十五章"><a href="#第二十五章" class="headerlink" title="第二十五章"></a>第二十五章</h3><p>  有物混成 先天地生 萧呵 寥呵 独立而不改 可以为天地母 吾未知其名 字之曰道 强为之名曰大<br>  大曰寰 寰曰德 德曰反<br>  道大 天大 地大 人亦大<br>  国中有四大 而人居其一焉<br>  人法地 地法天 天法道 道法自然  </p><h3 id="第二十六章"><a href="#第二十六章" class="headerlink" title="第二十六章"></a>第二十六章</h3><p>  重为轻根 静为躁君 是以君子终日行不离其辎重 唯有环官 燕处则昭若 若何万乘之主而以身轻  天下 轻则失本 躁则失君  </p><h3 id="第二十七章"><a href="#第二十七章" class="headerlink" title="第二十七章"></a>第二十七章</h3><p>  善行者无辙迹 善言者无瑕谪 善数者不以筹策 善闭者无关楗而不可启也 善结者无绳约而不可解  也 是以圣人恒善救人 而无弃人 物无弃财 是谓袭明<br>  故 善人 善人之师 不善人 善人之资也<br>  不贵其师 不爱其资 虽知乎大迷 是谓眇要  </p>]]></content>
      
      
      
        <tags>
            
            <tag> 道德经 </tag>
            
        </tags>
      
    </entry>
    
    
  
  
</search>
